<!DOCTYPE html>
<html lang="en">
<head>
  <title>Jaroslav IMRICH - Open Source Developer</title>
  <meta charset="utf-8" />
  <meta name="viewport" content="width=device-width, initial-scale=1" />
  <link rel="stylesheet" href="/site.css?v=20241210191406" type="text/css" media="screen" />
  <link rel="icon" href="/favicon.ico" type="image/x-icon" />
  
</head>
<body>
<div class="first-container">
<p>
  <small>
  This Slovak post was published on October 19, 2005.
  It contains 473 words 
  and should take no more than 3 minutes to read.
  <br/>
  You can also read the <a href="https://jimrich.sk/monitoring-serveru-s-mobilom-siemens/">previous post</a>, or  view the <a href="/">list of all posts</a>, or continue to the <a href="https://jimrich.sk/kurz-linuxu/">next post</a>.
  </small>
</p>
<div lang="sk" class="content">
<h1>Intel PRO/Wireless 2100 a Linux</h1>
<p>Tiež patríte medzi ľudí, ktorí si kúpili notebook pýšiaci sa technológiou intel centrino a po inštalácii obľúbenej linuxovej distribúcie ste zistili, že &ldquo;nefunguje&rdquo; wifi karta?
Nie je to tým, že by bola vaša distribúcia zlá, ale tým, že ovládače pre karty Intel PRO/Wireless 2100 zatiaľ neboli oficiálne začlenené do linuxového jadra a kvôli reštriktívnej licencii na firmvér asi ani nebudú.
Tento problém sa samozrejme dá riešiť a s týmto návodom by to mal zvládnuť takmer každý.</p>
<p><a href="ipw2100big.jpg"><img src="ipw2100.jpg" alt="ipw2100 MiniPCI"></a></p>
<p>Zo stránky <a href="http://ipw2100.sourceforge.net/">ipw2100.sourceforge.net</a> si stiahnite <a href="http://prdownloads.sourceforge.net/ipw2100/ipw2100-1.1.0.tgz?download">ovládače</a> a <a href="http://ipw2100.sourceforge.net/firmware.php?fid=4">firmvér</a>.
Ak máte kernel radu 2.4, budete potrebovať aj <a href="http://dellaric.home.cern.ch/dellaric/ipw2100/ipw2100-1.1.0-1.patch">backpatch</a>.
Inštaláciu vykonávajte ako superužívateľ root.
Priamo v koreňovom adresári si vytvorte osobitný adresár určený len pre ňu a nakopírujte tam stiahnuté súbory.</p>
<pre tabindex="0"><code># mkdir /build
# cp ipw* /build
</code></pre><p>Rozbaľte zdrojové kódy ovládačov.</p>
<pre tabindex="0"><code># cd /build
# gunzip ipw2100-1.1.0.tgz
# tar xvf ipw2100-1.1.0.tar
# cd /build/ipw2100-1.1.0
</code></pre><p>Ak máte kernel radu 2.4, je teraz tá správna chvíľa pre aplikovanie backpatchu.
Ak máte jadro radu 2.6 túto časť samozrejme vynecháte.</p>
<pre tabindex="0"><code># patch -p1 &lt; ../ipw2100-1.1.0-1.patch
</code></pre><p>Preveďte kompiláciu a inštaláciu ovládačov notoricky známym</p>
<pre tabindex="0"><code># make
# make install
</code></pre><p>Ak vás neprekvapil žiadny error, tak to znamená, že ovládače sú uspešne nainštalované a treba už len na správne miesto prekopírovať firmvér.
Ak ste boli menej šťastní a nejaká tá chybička sa priplietla, radím vám celé chybové hlásenie skopírovať a dať ho vyhľadávať do googla.
Je to väčšinou najrýchlejšia cesta k riešeniu problému.</p>
<p>Rozbaľte balík s firmvérom karty:</p>
<pre tabindex="0"><code># cd /build
# gunzip ipw2100-fw-1.3.tgz
# tar xvf ipw2100-fw-1.3.tar
</code></pre><p>Slovo firmvér môže znieť strašidelne, no nemusíte sa ho báť.
Firmvér je do tejto karty nahrávaný vždy, keď je inicializovaná a to v akomkoľvek systéme, nielen v linuxe.
Nehrozí teda, že by ju to nejako poškodilo.
Podľa dokumentácie by mali byť súbory s ním nakopírované do adresára <code>/usr/lib/hotplug/firmware/</code>, no je lepšie, ak si to overíte v súbore <code>/etc/hotplug/firmware.agent</code> napríklad príkazom:</p>
<pre tabindex="0"><code># cat /etc/hotplug/firmware.agent | grep FIRMWARE_DIR=
FIRMWARE_DIR=/lib/firmware
</code></pre><p>Ak u vás tento súbor neexistuje, musíte si nainštalovať <a href="https://sourceforge.net/projects/linux-hotplug/">hotplug skripty</a>.
Z výpisu je vidieť, že na Slackware 10.2 je potrebné súbory s firmvérom umiestniť inde, než popisuje dokumentácia ovládačov.
Prekopírujte teda spomínané súbory do zobrazeného adresára.</p>
<pre tabindex="0"><code># cd /build/ipw2100-fw-1.3
# cp ipw2100-1.3* /lib/firmware
</code></pre><p>Nakoniec môžete celý adresár <code>/build</code> odstrániť a reštartovať systém.</p>
<pre tabindex="0"><code># rm -Rf /build
# reboot
</code></pre><p>Po reštarte si príkazom <code>lsmod</code> overte, či kernel používa modul <code>ipw2100</code>. Ak nie, nahrajte ho (samozrejme ako root) ručne</p>
<pre tabindex="0"><code># modprobe ipw2100
</code></pre><p>Na záver stačí už len nastaviť parametre bezdrôtovej siete.
Nasledovné príklady by vám v tom mohli pomôcť.</p>
<p>Príklad pre sieť typu &ldquo;ad-hoc&rdquo; so statickou IP adresou:</p>
<pre tabindex="0"><code># iwconfig eth1 mode ad-hoc channel 5 essid linux
# ifconfig eth1 10.1.1.123 netmask 255.255.255.0 up
# route add default gw 10.1.1.1
</code></pre><p>Príklad pre sieť typu &ldquo;infrastructure&rdquo; s dynamickou IP adresou:</p>
<pre tabindex="0"><code># iwconfig eth1 mode managed essid provider
# dhcpcd eth1
</code></pre><p>Ďalšie parametre príkazu <code>iwconfig</code> z balíka <a href="http://www.hpl.hp.com/personal/Jean_Tourrilhes/Linux/Tools.html">wireless-tools</a> nájdete v manuáli (<code>man iwconfig</code>).</p>

</div>
<p>
  <small>
  You can also read the <a href="https://jimrich.sk/monitoring-serveru-s-mobilom-siemens/">previous post</a>, or  view the <a href="/">list of all posts</a>, or continue to the <a href="https://jimrich.sk/kurz-linuxu/">next post</a>.
  </small>
</p>
<p>
  <small>
    License: Unless otherwise stated, all content on this website is licensed under <a href="https://creativecommons.org/licenses/by/4.0/">CC BY 4.0</a>.<br/>
    Contact: Feel free to drop me an e-mail to <a href="mailto:jimrich@jimrich.sk">jimrich@jimrich.sk</a> if you have any questions or comments.<br/>
    Disclaimer: The views expressed on this website are my own and do not reflect the views of my employer or any organizations with which I am or have been associated.<br/>
    Technology: This website is maintained in its own <a href="https://github.com/jariq/jimrich.sk">Git repository</a> and brought to life by the <a href="https://gohugo.io/">Hugo</a> static site generator.<br/>
    Legalities: This website does not use cookies.<br/> 
  </small>
</p>
</div>
</body>
</html>