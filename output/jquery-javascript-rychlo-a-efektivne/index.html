<!DOCTYPE html>
<html lang="en">
<head>
  <title>Jaroslav IMRICH - Open Source Developer</title>
  <meta charset="utf-8" />
  <meta name="viewport" content="width=device-width, initial-scale=1" />
  <link rel="stylesheet" href="/site.css?v=20241210191406" type="text/css" media="screen" />
  <link rel="icon" href="/favicon.ico" type="image/x-icon" />
  
</head>
<body>
<div class="first-container">
<p>
  <small>
  This Slovak post was published on July 28, 2009.
  It contains 432 words 
  and should take no more than 3 minutes to read.
  <br/>
  You can also read the <a href="https://jimrich.sk/ssl-autentizacia-s-webovym-serverom-apache/">previous post</a>, or  view the <a href="/">list of all posts</a>, or continue to the <a href="https://jimrich.sk/softhsm-for-windows/">next post</a>.
  </small>
</p>
<div lang="sk" class="content">
<h1>jQuery - javascript rýchlo a efektívne</h1>
<p>Za svoju hráčsku prax som už prešiel nejednu <a href="https://en.wikipedia.org/wiki/Point-and-click_adventure_game">point-n-click adventúru</a> a občas sa mi stalo, že som v hre &ldquo;zakysol&rdquo;.
Je to veľmi nepríjemný pocit a po pár hodinách trápenia v takej situácii siaham po návode.
Mnohokrát sa však pri hľadaní riešenia nechtiac dozviem z návodu aj veci, ktoré som sa dozvedieť vôbec nechcel a tým si už dopredu tak trochu pokazím zábavu.
Keď som pred zhruba desiatimi rokmi písal slovenské návody na sériu adventúr <a href="https://en.wikipedia.org/wiki/Monkey_Island_(series)">Monkey Island</a>, chcel som tento problém eliminovať rozčlenením návodov do sekcií, pričom každá sekcia by bola venovaná iba jedinému problému.
Základná idea teda bola celkom jednoduchá:</p>
<blockquote>
<p>Hráč identifikuje správnu sekciu podľa názvu, ktorý obsahuje popis problému a v texte tejto sekcie nájde riešenie len pre svoj aktuálny problém.</p>
</blockquote>
<p>Nápad sa mi podarilo úspešne realizovať a s výsledkom som bol dlho spokojný.</p>
<p>Tento mesiac však vyšiel nový diel série s názvom <a href="http://store.steampowered.com/app/31170/Tales_of_Monkey_Island_Complete_Pack/">Tales of Monkey Island</a> a pár dní po ňom aj remake prvej časti s názvom <a href="http://store.steampowered.com/app/32360/The_Secret_of_Monkey_Island_Special_Edition/">The Secret of Monkey Island: Special Edition</a>.
Pri tejto príležitosti som sa rozhodol revidovať spomínané návody a napadlo mi, že sa posuniem ešte o krok ďalej a pomocou javascript-u ukryjem pred očami čitateľa text, ktorý nemá resp. nechce vidieť.
Základná idea sa teda rozšírila nasledovne:</p>
<blockquote>
<p>Hráč identifikuje správnu sekciu podľa názvu, ktorý obsahuje popis problému a <strong>po kliknutí na názov sekcie sa mu zobrazí jej text</strong>, kde nájde riešenie len pre svoj aktuálny problém.</p>
</blockquote>
<p>Nechcelo sa mi však &ldquo;babrať s čistým javascript-om&rdquo;, a tak som si povedal, že skúsim použiť niektorý z open source frameworkov.
Svoju pozornosť som upriamil na frameworky <a href="https://dojotoolkit.org/">Dojo</a> a <a href="https://jquery.com/">jQuery</a>.
Ako prvé som vyskúšal Dojo, no keď sa mi nepodarilo dosiahnuť požadovaný efekt ani po dvoch hodinách, povedal som si, že je čas ísť ďalej.
Na rad prišlo jQuery a na moje veľké prekvapenie bol výsledok na svete v priebehu desiatich minút.</p>
<p>jQuery má veľmi jednoduchú syntax a s jeho pomocou dokážete manipulovať naozaj s ľubovoľným objektom (alebo skupinou objektov) nachádzajúcim sa v HTML dokumente.
Z tutoriálov som veľmi rýchlo zistil, že pre skrytie všetkých odstavcov (HTML element p) stačí použiť kód:</p>
<pre tabindex="0"><code>$(&#34;p&#34;).fadeOut(1000);
</code></pre><p>Tento príklad som pozmenil tak, aby sa skrývali iba odstavce vnorené v elementoch používajúcich CSS triedu s názvom &ldquo;section&rdquo;:</p>
<pre tabindex="0"><code>$(&#34;.section&#34;).find(&#34;p&#34;).fadeOut(1000);
</code></pre><p>Potom už stačilo len pridať obsluhu udalosti kliknutia ľavého tlačidla myši a sformátovať text návodu podľa nasledovného príkladu:</p>
<pre tabindex="0"><code>&lt;div class=&#34;section&#34;&gt;
  &lt;h4&gt;Názov kapitoly&lt;/h4&gt;
  &lt;p&gt;Text kapitoly..&lt;/p&gt;
&lt;/div&gt;
</code></pre><p>Vďaka jQuery som sa tiež úplne vyhol nepríjemnému ladeniu javascript-u pre rôzne prehliadače.
Všetky mnou použité funkcie totiž fungovali &ldquo;out-of-the-box&rdquo; vo Firefox-e, Internet Explorer-i, Google Chrome i v Opere.</p>
<p>Výsledok si môžete pozrieť v návodoch na stránke <a href="http://monkey.jimrich.sk">Monkey Island Corner</a>.</p>

</div>
<p>
  <small>
  You can also read the <a href="https://jimrich.sk/ssl-autentizacia-s-webovym-serverom-apache/">previous post</a>, or  view the <a href="/">list of all posts</a>, or continue to the <a href="https://jimrich.sk/softhsm-for-windows/">next post</a>.
  </small>
</p>
<p>
  <small>
    License: Unless otherwise stated, all content on this website is licensed under <a href="https://creativecommons.org/licenses/by/4.0/">CC BY 4.0</a>.<br/>
    Contact: Feel free to drop me an e-mail to <a href="mailto:jimrich@jimrich.sk">jimrich@jimrich.sk</a> if you have any questions or comments.<br/>
    Disclaimer: The views expressed on this website are my own and do not reflect the views of my employer or any organizations with which I am or have been associated.<br/>
    Technology: This website is maintained in its own <a href="https://github.com/jariq/jimrich.sk">Git repository</a> and brought to life by the <a href="https://gohugo.io/">Hugo</a> static site generator.<br/>
    Legalities: This website does not use cookies.<br/> 
  </small>
</p>
</div>
</body>
</html>