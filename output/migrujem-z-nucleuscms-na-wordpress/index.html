<!DOCTYPE html>
<html lang="en">
<head>
  <title>Jaroslav IMRICH - Open Source Developer</title>
  <meta charset="utf-8" />
  <meta name="viewport" content="width=device-width, initial-scale=1" />
  <link rel="stylesheet" href="/site.css" type="text/css" media="screen" />
  <link rel="icon" href="/favicon.ico" type="image/x-icon" />
  
</head>
<body>
<h1>Migrujem z NucleusCMS na WordPress</h1>
<p>
  Language: <img src="/sk.svg" alt="Slovak flag" class="flag" /> Slovak<br/>
  Published: 12 April 2009<br/>
  Length: 2 minutes (281 words)
</p>
<p>
Move to <a href="https://jimrich.sk/vpn-siete-s-openvpn-5/">older post</a> or to <a href="/">index</a> or to <a href="https://jimrich.sk/ssl-autentizacia-s-webovym-serverom-apache/">newer post</a>.
</p>
<div lang="sk" class="content">
<p>Pred pár mesiacmi ma Ľuboš Rendek z portálu <a href="https://linuxconfig.org/">linuxconfig.org</a> upozornil na skutočnosť, že môj web nepatrí práve medzi &ldquo;search engine friendly&rdquo; stránky a za jeden z hlavných problémov označil URL jednotlivých príspevkov.
Môj starý CMS systém - <a href="http://www.nucleuscms.org">NucleusCMS</a> - totiž napríklad pre článok &ldquo;Sila GnuPG&rdquo; generoval URL <a href="/item-12.html">/item-12.html</a>.
Z pohľadu SEO by vraj bolo oveľa lepšie, keby bol v URL obsiahnutý aj názov článku.
Dnes má spomínaný článok URL <a href="/2005/12/28/sila-gnupg/">/2005/12/28/sila-gnupg/</a> a za to vďačím novému CMS systému <a href="https://www.wordpress.org">WordPress</a>.</p>

<p>Zmena CMS so sebou nesie mnoho problémov, preto som sa jej snažil všemožne vyhnúť a chcel som spomínanú funkcionalitu dostať do NucleusCMS vo forme pluginu.
Po viacerých neúspešných pokusoch som si však uvedomil, že Nucleus zaspal dobu a mne neostáva nič iné než sa poobzerať po alternatívach.
Vybral som si WordPress, ktorý sa <a href="/let-the-show-begin/">od roku 2005</a> výrazne zlepšil a prekvapil ma najmä jednoduchým používateľským rozhraním.</p>

<p>Vďaka malému počtu článkov, ktoré som za tie štyri roky vyprodukoval, som si ich mohol dovoliť preniesť manuálne.
Komentáre som potom už bez väčšej námahy &ldquo;prelial&rdquo; z jednej databázy do druhej pomocou vlastného skriptu.
Vyskytli sa však aj menšie problémy a ak odoberáte môj <a href="/feed/">RSS kanál</a>, tak sa vám v čítačke pravdepodobne opäť objavili staré príspevky, za čo sa ospravedlňujem.</p>

<p>Pri zmene CMS som vytvoril aj dve nové kategórie <strong>&ldquo;Recenzie&rdquo;</strong> a <strong>&ldquo;Programovanie&rdquo;</strong> a zaradil som do nich pár starších článkov.
Subdoménu blog.jariq.sk, ktorú som už dlhšiu dobu prakticky nepoužíval som zrušil, nahradil som ju samostatnou kategóriou <strong>&ldquo;Blog&rdquo;</strong> a presunul som do nej len príspevky, ktoré považujem za hodnotné.</p>

<p>Na záver snáď už len dodám, že všetky pôvodné URL sú automaticky presmerované na nové a ak na môj web odkazujete zo svojich stránok, nemusíte na nich vykonať žiadne úpravy.</p>

</div>
<p>
Move to <a href="https://jimrich.sk/vpn-siete-s-openvpn-5/">older post</a> or to <a href="/">index</a> or to <a href="https://jimrich.sk/ssl-autentizacia-s-webovym-serverom-apache/">newer post</a>.
</p>
<p>
  License: Unless stated otherwise, all published content is licensed under the <a href="https://creativecommons.org/licenses/by/4.0/">CC BY 4.0</a>.<br/>
  Disclaimer: The views expressed on this website are mine alone and not those of my employer.<br/>
  Contact: Feel free to drop me an e-mail to <a href="mailto:jimrich@jimrich.sk">jimrich@jimrich.sk</a> if you have any questions or comments.<br/>
  Technology: This website lives in its own <a href="https://github.com/jariq/jimrich.sk">git repository</a> and breaths thanks to <a href="https://gohugo.io/">Hugo</a> static site generator.<br/>
</p>
</body>
</html>