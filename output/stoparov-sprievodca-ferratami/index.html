<!DOCTYPE html>
<html lang="en">
<head>
  <title>Jaroslav IMRICH - Open Source Developer</title>
  <meta charset="utf-8" />
  <meta name="viewport" content="width=device-width, initial-scale=1" />
  <link rel="stylesheet" href="/site.css" type="text/css" media="screen" />
  <link rel="icon" href="/favicon.ico" type="image/x-icon" />
  
</head>
<body>
<div class="first-container">
<p>
  <small>
  This Slovak post was published on August 30, 2024. 
  <br/>
  You can continue to the <a href="https://jimrich.sk/my-360-photo-journey-part-2/">previous post</a>, or  view the <a href="/">list of all posts</a>.
  </small>
</p>
<div lang="sk" class="content">
<h1>Stopárov sprievodca ferratami</h1>
<h2 id="čo-je-via-ferrata">Čo je via ferrata</h2>
<p>Via ferrata je turistická cesta situovaná v prevažne skalnom teréne, ktorá je zabezpečená fixnými oceľovými lanami, kramľami, rebríkmi a ďalšími prevažne kovovými istiacimi pomôckami. Obtiažnosť ferrát sa označuje písmenami A-F, pričom A predstavuje najnižšiu a F najvyššiu obtiažnosť. Ferraty ponúkajú zážitky niekde na rozhraní medzi turistikou a lezením. Pre turistov sú synonymom extrému a adrenalínových zážitkov. Pre lezcov sú zas až príliš jednoduché a mnohí ich preto ani nepovažujú za lezenie. Pravda však zrejme bude niekde uprostred.</p>
<p><a href="pannellum.htm#autoLoad=true&amp;panorama=IMG_20240709_115059_Rotstock.jpg"><img src="IMG_20240709_115059_Rotstock_cover.jpg" alt="360° fotografia - Ferrata Rotstock - Švajčiarsko"></a><br>
<a href="pannellum.htm#autoLoad=true&amp;panorama=IMG_20240709_115059_Rotstock.jpg">360° fotografia - Ferrata Rotstock - Švajčiarsko</a></p>
<h3 id="ferrata-očami-turistu">Ferrata očami turistu</h3>
<p>V alpských krajinách vedú na mnohé vrcholy okrem klasických turistických chodníkov aj via ferraty. Ako turista sa tak môžem sám rozhodnúť, či si pre svoj výstup zvolím konzervatívnejšiu turistickú trasu alebo si doprajem trochu adrenalínu a pôjdem hore ferratou. Obe cesty sa zvyčajne aj tak stretnú na rovnakom vrchole a turisti i ferratisti odtiaľ potom zostupujú spolu rovnakou trasou. Via ferrata teda klasickú turistiku obohacuje o nové zážitky v exponovanom skalnom teréne, ktorý je bežným turistom inak nedostupný.</p>
<h3 id="ferrata-očami-lezca">Ferrata očami lezca</h3>
<p>Z pohľadu lezca sú ferraty oproti klasickému lezeniu menej náročné. Netreba to však vnímať ako ich nevýhodu, práve naopak. Vďaka nižšej obtiažnosti môžu ferraty predstavovať program na rest day alebo vhodnú formu rehabilitácie po zraneniach. Ja som sa napríklad na ferratách rozliezal po zranení lýtka a nevedel som si to vtedy vynachváliť. Bol som v lezeckom teréne a jeho nižšia obtiažnosť mi umožňovala námahu nohy prispôsobovať jej aktuálnym možnostiam.</p>
<p>Ďalšou nezanedbateľnou výhodou je, že na ferratu potrebujem oveľa menej výstroje ako na klasické lezenie a môžem sa na nej pohybovať aj ako jednotlivec. Inými slovami, na ferratu nutne nepotrebujem ani parťáka, ani lano a to mi dáva príležitosť vybrať sa liezť aj keď na to práve nemám ideálne podmienky. Ja osobne si s obľubou beriem ferratovú výbavu na rodinné dovolenky či služobné cesty. Malý batoh sa v kufri auta doslova stratí a keď mám náhodou pár hodín voľna, môžem okamžite vyraziť.</p>
<h2 id="vybavenie-naferratu">Vybavenie na ferratu</h2>
<p>Na bezpečný pohyb na ferratách potrebujeme viacero vecí, z ktorých bežný turista nemá takmer žiadne a naopak bežný lezec má takmer všetky. Ak si ferratu chceš len tak vyskúšať a nechceš hneď investovať do vlastnej výbavy, tak si môžeš všetko potrebné za pár eur požičať v outdoorových obchodoch (napríklad v <a href="https://www.trekland.sk/">Treklande</a>). Pri populárnych ferratách sa požičovne často nachádzajú aj v ich tesnej blízkosti.</p>
<p><a href="pannellum.htm#autoLoad=true&amp;panorama=IMG_20240714_120513_Murren.jpg"><img src="IMG_20240714_120513_Murren_cover.jpg" alt="360° fotografia - Ferrata Mürren - Švajčiarsko"></a><br>
<a href="pannellum.htm#autoLoad=true&amp;panorama=IMG_20240714_120513_Murren.jpg">360° fotografia - Ferrata Mürren - Švajčiarsko</a></p>
<p>Výbavu môžeme rozdeliť do dvoch kategórií. Veci označené ako <strong>nevyhnutné</strong> jednoznačne mať musíš a nedá sa o tom debatovať. Veci označené ako <strong>doplnkové</strong> mať síce nemusíš, no všetky zvyšujú nielen tvoj komfort, ale predovšetkým tvoju bezpečnosť, čiže ti ich aj tak určite odporúčam mať. Pri každej veci uvádzam aj konkrétny príklad s linkou na nejaký slovenský e-shop. Robím to len pre zvýšenie názornosti a nič z toho nemám. Ty si samozrejme môžeš vybrať veci od ľubovoľného renomovaného výrobcu a môžeš si ich kúpiť v ľubovoľnom obľúbenom obchode.</p>
<p>Nevyhnutné výbava:</p>
<ul>
<li><strong>Horolezecká prilba</strong> napr. <a href="https://8a.sk/lezecka-prilba-black-diamond-half-dome-denim">Black Diamond Half Dome</a><br>
Na ferratách len málokedy lezieme sami. Väčšinou sú nad nami ďalší ľudia a tí môžu pri svojom pohybe uvoľniť kamene, ktoré nás môžu trafiť. Preto treba vždy mať na hlave horolezeckú prilbu, ktorá je na takéto aktivity certifikovaná. Cyklistické ani žiadne iné prilby vhodné nie sú.</li>
<li><strong>Sedací úväz</strong> napr. <a href="https://8a.sk/horolezecky-sedak-ocun-twist-grey-silver">Ocun Twist</a><br>
Sedací úväz (slangovo sedák) spája naše telo cez tlmič pádov s istiacimi prvkami ferraty. Existuje viacero druhov sedacích úväzov, dokonca aj špeciálne ferratové. Osobne však za najlepšiu voľbu považujem klasický lezecký sedák, ktorý sa dá použiť nielen na ferratu, ale aj na lezenie na umelej stene či skalách.</li>
<li><strong>Tlmič pádov</strong> napr. <a href="https://8a.sk/ferratovy-tlmic-padu-ocun-captur-green">Ocun Captur</a><br>
Tlmič pádov na ferrate nahrádza dynamické lano používané pri lezení. Jeho úlohou je v prípade pádu pohltiť čo najviac pádovej energie, a teda urobiť pád pre lezca príjemnejším a hlavne bezpečnejším. Pri netlmenom páde by totiž mohlo dôjsť k poškodeniu vnútorných orgánov. Tlmič je z pohľadu pádov jednorázový t.j. stlmí iba jeden pád, pri ktorom sa vypára a potom je potrebné ho vymeniť. Ako vyzerá stlmenie pádu zachytáva napríklad <a href="https://www.youtube.com/watch?v=mkiTpxsXOQI">toto české video</a>.</li>
<li><strong>Vhodná obuv</strong> napr. <a href="https://www.hudysport.sk/tx4-men">La Sportiva TX4</a><br>
Tak ako pri väčšine športov, aj pri ferratách predstavuje správna obuv absolútny základ. Niekto používa obyčajné turistické topánky, niekto iný zas nástupovky s lezeckou špičkou. Podstatné je, aby sme sa v tých topánkach cítili komfortne a aby sme v nich dokázali s itotou liezť nielen po kovových prvkoch ale aj po skalách.</li>
</ul>
<p>Doplnková výbava:</p>
<ul>
<li><strong>Hrudný úväz</strong> napr. <a href="https://www.4camping.sk/p/hrudny-uvazok-singing-rock-aladin/">Singing Rock Aladin</a><br>
Na ferrate sa väčšinou pohybujeme s batohom a ten nás pri páde môže ľahko prevrátiť dolu hlavou. Do tejto nepríjemnej polohy sa však vieme dostať aj pri strate vedomia zapríčinenej pádom alebo zásahom od padajúceho kameňa. Zabrániť prevráteniu dole hlavou môžeme použitím hrudného úväzu (slangovo hruďáku).</li>
<li><strong>Nezošitá plochá slučka</strong> napr. <a href="https://8a.sk/slucka-beal-tubular-tape-26-mm-black">Beal Tubular Tape</a><br>
Nezošitú plochú slučku používame na prepojenie hrudného úväzu so sedacím úväzom. Slučka by mala mať pevnosť minimálne 15kN a dĺžku okolo 150cm.</li>
<li><strong>Ferratové rukavice</strong> napr. <a href="https://www.hudysport.sk/crag-half-finger-gloves">Black Diamond Crag Half-Finger</a><br>
Na ferrate sa rukami dotýkame nielen skál, ale aj oceľových lán a ďalších kovových istiacich pomôcok, ktoré môžu byť ostré a dá sa na nich ľahko poraniť. Poraneniu sa samozrejme chceme vyhnúť a presne preto používame rukavice.</li>
<li><strong>HMS karabína</strong> napr. <a href="https://8a.sk/karabina-ocun-harpy-hms-screw-anthracite-red">Ocun Harpy</a><br>
Karabínu používame na vytvorenie odsedky, vďaka ktorej si môžeme v náročných úsekoch oddýchnuť. Pokiaľ je to možné, tak na ferrate na vytvorenie odsedky nepoužívame samostatnú zošitú slučku ako pri lezení, ale používame na to špeciálne určené oko nachádzajúce sa na tlmiči pádov. Zásadný rozdiel medzi nimi je v tom, že odsedka vytvorená cez tlmič si zachováva jeho dynamické vlastnosti t.j. ak na mňa niekto alebo niečo padne a strhne ma so sebou, tak nepadnem do statickej slučky, ale padnem do tlmiča, ktorý sa aktivuje a pohltí časť pádovej energie.</li>
</ul>
<p>Ak ti z tohto zoznamu chýba viacero vecí, tak sa ti možno oplatí kúpiť kompletný ferratový set ako napr. <a href="https://8a.sk/ferratovy-set-ocun-via-ferrata-twist-chest-shard-set-grey-silver-green">ferratový set Ocun</a>, ktorý často máva výhodnejšiu cenu než všetky komponenty zakúpené jednotlivo.</p>
<p>No a keď už sme pri výbave, tak nikdy netreba zabudnúť ani na <strong>lekárničku</strong> a vhodné <strong>poistenie</strong>. Ja osobne odporúčam poistenie, ktoré je súčasťou členstva v rakúskom alpskom zväze <a href="https://edelweiss.sk">Alpenverein</a>, lebo pokrýva záchranné akcie až do nadmorskej výšky 6000m takmer po celom svete.</p>
<h2 id="pohyb-naferrate">Pohyb na ferrate</h2>
<p>Zbytočne by som o tom písal, keď ťa môžem rovno odkázať na skvelé video od MTHIKER s názvom <a href="https://www.youtube.com/watch?v=WUjTfiydUCs">&ldquo;Ako sa bezpečne vyzbrojiť a pohybovať na ferratách&rdquo;</a>. Toto video bez váhania odporúčam nielen začiatočníkom, ktorí idú na ferratu prvý krát, ale aj skúsenejším ferratistom, ktorí si chcú osviežiť vedomosti pred nadchádzajúcim výjazdom.</p>
<div class="youtube-container">
<iframe src="https://www.youtube.com/embed/WUjTfiydUCs" title="Ako sa bezpečne vyzbrojiť a pohybovať na ferratách" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>
<p>Ak by som z tohto videa musel vybrať iba jedinú vec, ktorú treba opakovane zdôrazňovať, tak by to boli jednoznačne dostatočné odstupy medzi jednotlivými lezcami. Mysli na to, že dva kotviace body (alebo skôr dva voľné úseky) medzi tebou a lezcom pred tebou chránia predovšetkým teba. Ak bude medzi vami menší odstup, tak sa môže stať, že ti doslova padne na hlavu. A to pre teba môže mať fatálne následky.</p>
<p>Ďalším skvelým zdrojom informácií o bezpečnosti na ferratách je aj <a href="https://open.spotify.com/episode/6YHEe96mFGaeSZUeGD7CzB?si=g1YwEX7hRzKhLtHafD7DqQ">HIKING.sk podcast s Andrejom Kolárikom</a>, predsedom metodickej komisie Slovenského horolezeckého spolku <a href="https://www.shsjames.org/">JAMES</a>. Čisto zvukový formát síce vyžaduje oveľa väčšiu dávku predstavivosti než video, no určite sa tým nedaj odradiť. Tento podcast je doslova nabitý množstvom zaujímavých a hodnotných informácií.</p>
<h2 id="prvá-ferrata">Prvá ferrata</h2>
<p>Ak sa náhodou necítiš na samostatný výjazd, tak sa môžeš pridať k väčšej skupine s inštruktorom. V oblasti Bratislavy skupinové výjazdy organizuje napríklad Lukáš z <a href="https://podsnami.sk/">podsnami.sk</a> alebo Igi z <a href="https://coloursofclimbing.sk/">coloursofclimbing.sk</a>. Na sociálnych sieťach pravidelne zverejňujú nové termíny výjazdov a keď sa k nim pridáš, tak za teba vyriešia dopravu, požičajú ti chýbajúcu výstroj, pred ferratou ti vysvetlia všetko, čo potrebuješ vedieť a na ferrate dohliadnu na to, že všetko robíš správne.</p>
<p>Ak sa na samostatný výjazd cítiš, tak som pre teba pripravil tip na jednu slovenskú a jednu rakúsku ferratu. Na každú z nich sa z Bratislavy komfortne dostaneš autom do 2-3 hodín.</p>
<h3 id="ferrata-hzs-martinské-hole">Ferrata HZS Martinské hole</h3>
<p>Obtiažnosť: B/C<br>
Topo: <a href="https://ferratahzs.sk/">ferratahzs.sk</a><br>
Parking: <code>49.08069393951185, 18.872508034868925</code></p>
<p>Ferrata HZS Martinské hole je ideálnou voľbou počas horúceho leta, pretože nástup k nej aj ferrata samotná vedú roklinou, ktorá je plná stromov a jej dominantu tvorí potok s vodopádmi. Ferrata je relatívne jednoduchá a s minimálnou expozíciou. Obsahuje aj dva lanové mostíky, ktoré sa dajú obísť, pretože neslúžia na prekonanie žiadnej terénnej prekážky. Sú len akousi atrakciou na spestrenie trasy. V druhej polovici ferraty sa môžeš rozhodnúť, či budeš pokračovať doľava ľahšou trasou obtiažnosti B, alebo doprava ťažšou trasou obtiažnosti C. Oba varianty sa stretnú na konci ferraty v lese tesne pod lyžiarskym areálom Martinské hole. Odtiaľ sa treba vrátiť dolu po asfaltovej ceste. Časť zostupovej trasy sa síce dá skrátiť jasne viditeľnými skratkami cez les, no tie sú vďaka sypkému povrchu náročnejšie než ferrata samotná. Celý okruh hore-dole mi zabral necelé 4 hodiny. Výhodou tejto ferraty je aj ľahká dostupnosť požičovní ferratových setov. Keď som tam bol ja, tak dokonca priamo na parkovisku stála dodávka a pán z nej požičiaval potrebnú výbavu. Ferrata HZS Martinské hole je prístupná celoročne, no býva na nej sezónna uzávera od 15. apríla do 31. mája a od 15. septembra do 31. októbra.</p>
<h3 id="franz-scheikl-klettersteig">Franz Scheikl Klettersteig</h3>
<p>Obtiažnosť: C/D<br>
Topo: <a href="https://www.bergsteigen.com/touren/klettersteig/franz-scheikl-naturfreunde-klettersteig-hochlantsch/">bergsteigen.com</a><br>
Parking: <code>47.37427305684008, 15.422405712471447</code></p>
<p>Ferrata Franz Scheikl Klettersteig predstavuje ideálny vstup do sveta rakúskych ferrát. Uvidíš na nej ako vyzerá klasický rakúsky nástup lesom, lezenie ferratou takmer až na vrchol hory a zostup turistickou trasou cez horskú chatu. Okolo teba bude celú dobu nádherná príroda a lezenie bude nielen dostatočne jednoduché pre začiatočníkov, ale aj dostatočne zaujímavé pre pokročilých. Začiatočníkov určite poteší, že všetky úseky s obtiažnosťou vyššou než B sa dajú obísť alternatívnou trasou (tzv. choďákom). Celý okruh hore-dole nám v lete pohodovým tempom zabral 6 hodín. Požičovňu ferratových setov som si nikde nevšimol, takže výstroj si treba doniesť so sebou.</p>
<p><a href="pannellum.htm#autoLoad=true&amp;panorama=IMG_20240721_143328_Franz_Scheikl.jpg"><img src="IMG_20240721_143328_Franz_Scheikl_cover.jpg" alt="360° fotografia - Franz Scheikl Klettersteig - Rakúsko"></a><br>
<a href="pannellum.htm#autoLoad=true&amp;panorama=IMG_20240721_143328_Franz_Scheikl.jpg">360° fotografia - Franz Scheikl Klettersteig - Rakúsko</a></p>
<h2 id="vyhľadávanie-ferrát">Vyhľadávanie ferrát</h2>
<p>Nebudem klamať, väčšinu tipov na zaujímavé ferraty som našiel na Instagrame 🙂. Stačí tam sledovať ostatných lezcov a inšpirovať sa ich dobrodružstvami.</p>
<p>Existuje však aj špecializovaný web/aplikácia <a href="https://ferrataguide.com/">FerrataGuide</a>. Disponuje databázou viac ako 1000 prevažne európskych ferrát, ktoré dokáže prehľadne zobraziť na mape. Vďaka tomu si môžeš ľahko vyhľadať ferraty vo svojom okolí, alebo vo svojej dovolenkovej destinácii. Tie najzaujímavejšie z nich si potom môžeš „vložiť do batoha“, v ktorom máš uložené ferraty, na ktoré určite niekedy chceš ísť. Okrem stručného popisu a fotografií takmer pri každej ferrate nájdeš aj GPS súradnice parkoviska a nástupu a ak si nainštaluješ mobilnú verziu aplikácie FerrataGuide (dostupná pre <a href="https://apps.apple.com/us/app/ferrataguide/id1549523239?platform=iphone">iOS</a> aj <a href="https://play.google.com/store/apps/details?id=cz.alpskyvudce.alpskyvudce">Android</a>), tak v nej na mape uvidíš svoju aktuálnu polohu a vďaka tomu sa budeš vedieť odnavigovať k nástupu.</p>
<p>FerrataGuide však nie je len databáza ale aj niečo ako &ldquo;facebook pre ferratistov&rdquo;. Ak si tam založíš profil, tak si budeš môcť viesť prehľadný lezecký denník, v ktorom si zaznačíš prelezené ferraty, ohodnotíš ich hviezdičkami, pridáš k nim fotky alebo napíšeš krátku recenziu, ktorá môže pomôcť ostatným používateľom. Ak by ťa zaujímalo, ako taký profil na FerrataGuide vyzerá, tak <a href="https://ferrataguide.com/user/55715">mrkni napríklad na ten môj</a>.</p>
<p>No a keď už sa bavíme o aplikáciách, tak určite odporúčam mať v telefóne nainštalovanú aj aplikáciu <a href="https://www.mapy.cz">MAPY.CZ</a> (dostupná pre <a href="https://apps.apple.com/cz/app/mapy-cz/id411411020">iOS</a> aj <a href="https://play.google.com/store/apps/details?id=cz.seznam.mapy">Android</a>) a mať v nej vopred stiahnutú offline verziu mapy pre krajinu, v ktorej sa budeš pohybovať. Ver mi, že sa ti určite zíde na orientáciu a navigáciu v miestach bez mobilného signálu.</p>
<p><a href="pannellum.htm#autoLoad=true&amp;panorama=IMG_20240807_113405_Ferrata_Kysel.jpg"><img src="IMG_20240807_113405_Ferrata_Kysel_cover.jpg" alt="360° fotografia - Ferrata HZS Kyseľ - Slovensko"></a><br>
<a href="pannellum.htm#autoLoad=true&amp;panorama=IMG_20240807_113405_Ferrata_Kysel.jpg">360° fotografia - Ferrata HZS Kyseľ - Slovensko</a></p>
<h2 id="tienisté-stránky-ferrát">Tienisté stránky ferrát</h2>
<p>Tak, ako všetko ostatné, aj ferraty majú okrem pozitívnych aj svoje negatívne stránky.</p>
<p>Ferraty sa zvyčajne nachádzajú na exponovaných miestach a sú na nich oceľové laná. Tie sú síce skvelou pomôckou pri lezení, no sú extrémne nebezpečné počas búrky. Predstavujú totiž bleskozvod. Je to fakt, s ktorým sa treba zmieriť a treba sa mu prispôsobiť. Pred výjazdom si teda určite dôkladne pozri predpoveď počasia, pretože cez búrku na ferrate naozaj byť nechceš.</p>
<p>O ferratách sa zvykne hovoriť, že sú bezpečné, no uvedom si, že pri páde budeš letieť až po kotviaci bod a potom ešte celú dĺžku tlmiča pádov. Pod tebou bude množstvo kovových prvkov a na tých sa minimálne poriadne dotlčieš, ak nie rovno polámeš. Pravdepodobne nezomrieš, no ten pád bude s veľkou pravdepodobnosťou nepríjemný. Na ferratách teda určite nechceš padať, a preto sa na nich vždy pohybuj obozretne a nikdy nepodceňuj ich obtiažnosť.</p>
<p>Ferraty sú vo väčšine prípadov voľne dostupné širokej verejnosti. To je na jednej strane super, no na druhej strane to znamená, že sa na nich pohybujú aj ľudia, ktorí na to nie sú úplne spôsobilí. Častokrát nemajú absolvovaný základný lezecký výcvik, preceňujú svoje sily a nie vždy berú ohľad na ostatných. Na ferratách som postretal veľa rôznych ľudí. Niektorí tam boli vo vyšúchaných teniskách, niektorí sa vôbec neistili a bohužiaľ len máloktorí dodržiavali bezpečné rozostupy. Treba si uvedomiť, že akýmkoľvek nezodpovedným správaním ohrozujeme nielen seba, ale aj ostatných návštevníkov. Ak teda stretneš niekoho, kto sa správa alebo koná nevhodne, tak ho slušne napomeň a vysvetli mu, čo robí zle. U mňa to zatiaľ vždy fungovalo a nakoniec mi ešte poďakovali, že sa naučili niečo nové.</p>
<p><a href="pannellum.htm#autoLoad=true&amp;panorama=IMG_20240818_094500_Falkenstein.jpg"><img src="IMG_20240818_094500_Falkenstein_cover.jpg" alt="360° fotografia - Falkenstein Klettersteig - Rakúsko"></a><br>
<a href="pannellum.htm#autoLoad=true&amp;panorama=IMG_20240818_094500_Falkenstein.jpg">360° fotografia - Falkenstein Klettersteig - Rakúsko</a></p>
<h2 id="tak-teda-držím-palce">Tak teda držím palce</h2>
<p>Čo dodať na záver? Snáď len toľko, že ak ťa ferraty lákajú, tak určite choď do toho, dávaj si pozor a dobre sa bav. Veď žijeme len raz 😉</p>
<blockquote>
<p><strong>Copyright © 2024 Jaroslav IMRICH. All rights reserved.</strong><br>
None of the photos linked above may be reproduced or used in any manner whatsoever without the express written permission of the author.</p>
</blockquote>

</div>
<p>
  <small>
  You can continue to the <a href="https://jimrich.sk/my-360-photo-journey-part-2/">previous post</a>, or  view the <a href="/">list of all posts</a>.
  </small>
</p>
<p>
  <small>
    License: Unless otherwise stated, all content on this website is licensed under <a href="https://creativecommons.org/licenses/by/4.0/">CC BY 4.0</a>.<br/>
    Contact: Feel free to drop me an e-mail to <a href="mailto:jimrich@jimrich.sk">jimrich@jimrich.sk</a> if you have any questions or comments.<br/>
    Disclaimer: The views expressed on this website are my own and do not reflect the views of my employer or any organizations with which I am or have been associated.<br/>
    Technology: This website is maintained in its own <a href="https://github.com/jariq/jimrich.sk">Git repository</a> and brought to life by the <a href="https://gohugo.io/">Hugo</a> static site generator.<br/>
    Legalities: This website does not use cookies.<br/> 
  </small>
</p>
</div>
</body>
</html>