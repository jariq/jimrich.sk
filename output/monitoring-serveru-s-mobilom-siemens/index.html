<!DOCTYPE html>
<html lang="en">
<head>
  <title>Jaroslav IMRICH - Open Source Developer</title>
  <meta charset="utf-8" />
  <meta name="viewport" content="width=device-width, initial-scale=1" />
  <link rel="stylesheet" href="/site.css?v=20241210191406" type="text/css" media="screen" />
  <link rel="icon" href="/favicon.ico" type="image/x-icon" />
  
</head>
<body>
<div class="first-container">
<p>
  <small>
  This Slovak post was published on September 02, 2005.
  It contains 527 words 
  and should take no more than 3 minutes to read.
  <br/>
  You can also read the <a href="https://jimrich.sk/firewall-linuxu-s-iptables/">previous post</a>, or  view the <a href="/">list of all posts</a>, or continue to the <a href="https://jimrich.sk/intel-prowireless-2100-a-linux/">next post</a>.
  </small>
</p>
<div lang="sk" class="content">
<h1>Monitoring serveru s mobilom Siemens</h1>
<p>Po prečítaní článku <a href="http://archiv.linuxsoft.cz/article.php?id_article=857">o mobilných telefónoch Siemens v linuxe</a> na českom serveri <a href="http://www.linuxsoft.cz">linuxsoft.cz</a> som sa rozhodol, že pripojím mobil k jednému mnou spravovanému firewallovému systému a ten mi bude sms správami ohlasovať napríklad nedovolené prístupy k vybraným službám.
Pripojenie som bol nútený realizovať cez sériový port, keďže na spomínanom serveri som zaviedol minimalistický &ldquo;custom kernel&rdquo; a myslím si, že podpora USB alebo nebodaj bluetooth by tam bola zbytočným prežitkom.</p>
<h2 id="1-hardware">1. Hardware</h2>
<p>Kolega mi požičal svoj staručký Siemens A35, ktorý sa však cez požičaný kábel a SCMxx nikdy neozval.
Preto som zháňal ďalej a nakoniec ma správnym modelom - <strong>Siemens S45i</strong> - obdaril môj starší brat.
S mobilom v ruke som sa vybral kúpiť sériový kábel.
V prvom mobil shope ma predavač presviedčal, že také niečo sa už nevyrába, v ďalšom ho aspoň hľadal v katalógu.
Samozrejme neúspešne.
Ale nevzdal som sa a po nejakej tej hodinke behania po meste som ho predsa len kúpil.</p>
<h2 id="2-úprava-kábla">2. Úprava kábla</h2>
<p>Problém, ktorý treba pri neustálom pripojení telefónu značky Siemens k počítaču vyriešiť je jeho napájanie, pretože tieto telefóny používajú jediný konektor pre napájanie aj pre dátové prenosy.
Preto bolo nutné rozobrať koncovku na dátovom kábli i na nabíjačke a integrovať ich do jednej.
Je to síce veľmi jednoduchý zásah, no napriek tomu som to radšej zveril odborníkovi, ktorý bol vybavený mikrospájkou.
Vykonaná operácia je znázornená na obrázku:</p>
<p><img src="siemens.jpg" alt="Upravený konektor pre mobilný telefón"></p>
<h2 id="3-príprava-systému">3. Príprava systému</h2>
<p>Samozrejme treba správne nakonfigurovať sériový port.
Na distribúcii Slackware stačí v <code>/etc/serial.conf</code> zrušiť komentár na riadku prislúchajúcemu <code>/dev/ttyS0</code> a skontrolovať, či sa pri štarte spúšťa inicializačný skript <code>/etc/rc.d/rc.serial</code>.
Pre samotnú komunikáciu s telefónom som použil na linuxsoft.cz opisovaný program <a href="http://www.hendrik-sattler.de/scmxx/">SCMxx</a> od nemeckého autora Hendrika Sattlera, ktorý je určený pre shell a teda ľahko použiteľný v skriptoch.</p>
<h2 id="4-oznamovanie-nedovoleného-prístupu">4. Oznamovanie nedovoleného prístupu</h2>
<p>Celá filozofia oznamovania nedovoleného prístupu sa zakladá na použití <a href="https://en.wikipedia.org/wiki/TCP_Wrapper">TCP wrappers</a>, ktoré slúžia na kontrolovanie a obmedzovanie prístupu k sieťovým službám skompilovaným s ich podporou.
TCP wrappers sa konfigurujú v súboroch <code>/etc/hosts.allow</code> a <code>/etc/hosts.deny</code>. Ja som použil démona sshd, ktorý umožňuje zakompilovať ich podporu.</p>
<p>V súbore <code>/etc/hosts.allow</code> som teda uviedol zoznam IP adries, ktoré majú k sshd prístup</p>
<pre tabindex="0"><code>sshd: 10.1.1.2 10.1.1.3
</code></pre><p>a do súboru <code>/etc/hosts.deny</code> som zapísal nasledujúci &ldquo;kúzelný riadok&rdquo; :)</p>
<pre tabindex="0"><code>ALL : ALL : spawn (scmxx --device=/dev/ttyS0 --send --sms --direct --text=&#34;Pokus o pripojenie na sluzbu %d z IP adresy %a&#34; –number=&#34;0908xyzxyz&#34;) &amp; : DENY
</code></pre><p>Ak sa niekto pokúsi pripojiť na ssh démona je jeho IP adresa najskôr porovnaná s údajmi v súbore <code>hosts.allow</code>.
Ak sa zhoduje, prístup je umožnený.
Ak sa nenájde zhoda, pokračuje sa v <code>hosts.deny</code>, kde je uvedená pre všetky služby a všetky hosty jediná akcia - poslať sms správu administrátorovi a odmietnuť prístup.
Reťazce <code>%d</code> a <code>%a</code> pritom nahradia TCP wrappers konkrétnymi údajmi.
Samozrejme, aby mala takáto funkcia význam, musí konfigurácia firewallu umožňovať prístup k portu 22/TCP.</p>
<h2 id="5-záver">5. Záver</h2>
<p>Toto je len malá ukážka možností, ktoré poskytuje mobilný telefón pripojený k linuxovému serveru a taktiež iba zlomok toho, čo sa dá docieliť správnou konfiguráciou TCP wrappers.
Čo by ste povedali na wrappermi riadené pravidlá firewallu, na vzdialené ovládanie servera sms správami, oznamovanie o výpadkoch linky alebo informovanie o vyťažení systému..</p>
<p>Špeciálne poďakovanie si zaslúži môj brat Stano a Andrej Eliáš, bez ktorých by tento článok nevznikol.</p>

</div>
<p>
  <small>
  You can also read the <a href="https://jimrich.sk/firewall-linuxu-s-iptables/">previous post</a>, or  view the <a href="/">list of all posts</a>, or continue to the <a href="https://jimrich.sk/intel-prowireless-2100-a-linux/">next post</a>.
  </small>
</p>
<p>
  <small>
    License: Unless otherwise stated, all content on this website is licensed under <a href="https://creativecommons.org/licenses/by/4.0/">CC BY 4.0</a>.<br/>
    Contact: Feel free to drop me an e-mail to <a href="mailto:jimrich@jimrich.sk">jimrich@jimrich.sk</a> if you have any questions or comments.<br/>
    Disclaimer: The views expressed on this website are my own and do not reflect the views of my employer or any organizations with which I am or have been associated.<br/>
    Technology: This website is maintained in its own <a href="https://github.com/jariq/jimrich.sk">Git repository</a> and brought to life by the <a href="https://gohugo.io/">Hugo</a> static site generator.<br/>
    Legalities: This website does not use cookies.<br/> 
  </small>
</p>
</div>
</body>
</html>