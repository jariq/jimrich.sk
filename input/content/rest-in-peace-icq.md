---
title: "Rest in peace ICQ"
date: 2007-11-26T22:19:53+00:00
draft: false
ji_lang_name: Slovak
ji_lang_code: sk
ji_rss_desc: Proprietárny protokol, obmedzujúca licencia a časté výpadky služby ICQ ma doviedli k rozhodnutiu zveriť moju IM komunikáciu riešeniu využívajúcemu protokol XMPP/Jabber.
---

Proprietárny protokol, obmedzujúca licencia a časté výpadky služby ICQ ma doviedli k rozhodnutiu zveriť moju IM komunikáciu riešeniu využívajúcemu protokol [XMPP/Jabber][1]. 
Ako najväčšiu výhodu vnímam fakt, že špecifikácia tohto protokolu je voľne dostupná a neprikazuje použitie konkrétnej IM siete, serveru ani klientskeho programu. 
Ako poskytovateľa služby som si vybral spoločnosť [Google][2], ktorá pod názvom [Google Talk][3] ponúka vlastné IM riešenie založené práve na tomto protokole. 
Stačí mať [GMail][4] konto, klienta podporujúceho XMPP ako je napríklad [Pidgin][5] a po [jednoduchom nastavení][6] môžete začať komunikovať. 
Ak máte proti Google nejaké výhrady, môžete použiť alternatívnych poskytovateľov ako napríklad [jabber.cz][7] alebo [root.cz][8].

Zazneli hlasy, že sa odstrihávam od zvyšku sveta, no myslím si, že opak je pravdou. 
Zmena IM siete síce trochu zabolí, ale iba kvôli tomu, že protokol ICQ je proprietárny a nepoužíva sa v žiadnej inej sieti. 
Ak sa v budúcnosti rozhodnem zmeniť poskytovateľa IM služieb, budem si môcť vybrať spomedzi viacerých sietí využívajúcu XMPP protokol a vďaka tomu budem môcť naďalej komunikovať s mojimi kontaktmi. 
Neodstrihávam sa od sveta. 
Idem s dobou a vyberám si najlepšie dostupné riešenie.


[1]: https://en.wikipedia.org/wiki/XMPP
[2]: https://www.google.com
[3]: https://www.google.com/talk/
[4]: https://www.gmail.com
[5]: https://www.pidgin.im
[6]: https://www.google.com/support/talk/bin/answer.py?answer=24073
[7]: https://www.jabber.cz
[8]: https://jabber.root.cz