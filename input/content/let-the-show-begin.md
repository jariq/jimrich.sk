---
title: "Let the show begin.."
date: 2005-07-19T11:09:17+00:00
draft: false
ji_lang_name: Slovak
ji_lang_code: sk
ji_rss_desc: Po niekoľkoročnej existencii tejto domény a mnohých (ale vážne mnohých) pokusoch o vytvorenie vlastnej stránky som sa konečne donútil a vznikol tento blog.
---

Po niekoľkoročnej existencii tejto domény a mnohých (ale vážne mnohých) pokusoch o vytvorenie vlastnej stránky som sa konečne donútil a vznikol tento blog.. 
Samozrejme moja osobná stránka (ako všetky osobné stránky) mala byť skvelá, dokonalá, totálne dizajnovo revolučná a neviem aká ešte najsamsuperlepšia.. Mala ;)

Trvalo mi pár rokov než som si uvedomil, že ten plánovaný dizajnérsky skvost asi splodiť nedokážem a ak nechcem skončiť bez stránky, tak budem musieť nasadiť nejaký [CMS systém][1].. 
Skúsil som štyri.. Konkrétne phpnuke, drupal, mamboserver a nucleus.. 
Spomedzi nich práve [nucleus][2] je systémom, ktorý mi vďaka svojej jednoduchosti najviac imponuje. 
Neobsahuje toľko fintičiek ako ostatné, a preto dokonale spĺňa moju víziu jednoduchého a prehľadného blogu, s ktorým sa pracuje rýchlo a efektívne..

Som však realista a očakávam tu mizivú návštevnosť.. Určite sa z toho nestane nijaký obzvlášť populárny web a už tobôž nie kultová záležitosť. 
Ak ma niekto bude hľadať, tak ma nájde a čo-to sa o mne aj dozvie – sekcia **"O mne"**. 
Tiež sa mi začali kopiť návody a informácie o linuxe a potrebujem miesto na ich zverejnenie – sekcia **"Linux howtos"**. 
Kto ma pozná, potvrdí, že mám výbušnú povahu. Veľmi ma dokáže nahnevať, ak vidím, že sa okolo mňa dejú neprávosti a ja som bezmocný na nich čokoľvek zmeniť. 
Preto o nich aspoň napíšem – sekcia **"Ja kričím.."**. Síce aj tak nič nezmením, ale očakávam, že po vykričaní sa do sveta sa dostaví pocit úľavy ;) 
No a všetko ostatné, čo nebude zapadať do žiadnej zo spomenutých sekcií pôjde do sekcie **"Tak všeobecne"**.

So.. Let the show begin ;)

[1]: https://en.wikipedia.org/wiki/Content_Management_System
[2]: http://www.nucleuscms.org